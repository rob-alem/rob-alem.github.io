---
layout: default
---
<div class="text-justified">

  <p style="font-weight: bolder;">
    Facebook is met wereldwijd twee en een half miljard actieve gebruikers het
    belangrijkste social media platform in de wereld. Haar gebruikers hebben elk
    een uniek profiel welke een waarheidsgetrouwe afspiegeling is met betrekking
    tot de verschillende hobby’s en interesses van de gebruiker. Door berichten en
    pagina’s te vind-ik-leuken, maken Facebook-gebruikers deze gegevens kenbaar.
    Het bezit van deze data geeft Facebook veel macht, maar ook
    verantwoordelijkheid. In dit blog kijk ik terug naar de geschiedenis van de
    social media gigant, en wat voor garanties dit geeft voor de toekomst.
  </p>
  <hr />
  <p>
    <span class="inline-header">Het prille begin •</span>
    In 2003, één jaar voordat Facebook het daglicht zag, rolde toenmalig
    Harvard-student Mark Zuckerberg, samen met drie andere vrienden, een pilot uit
    en verspreidde deze onder zijn medestudenten. Het doel van hun pilot was om
    het ‘smoelenboek’ van Harvard leuker en interactiever te maken. In het
    bestaande gezichtenboek van Harvard stonden namelijk profielfoto’s van alle
    studenten.
  </p>
  
  <p>
    De pilot werd gelanceerd onder de naam ‘<i>Facemash</i>’. De site was qua
    complexiteit niet te vergelijken met de uitstraling van het huidige Facebook.
    Integendeel, <i>Facemash</i> leek eerder op een voorloper van de dating-app
    Tinder. Studenten konden namelijk profielfoto’s van andere Harvard-studenten
    <i>liken</i> en <i>disliken</i>. Binnen luttele uren na de lancering
    gebruikten ruim 450 medestudenten de website; <i>Facemash</i> was een hype
    onder de verschillende studentenverenigingen op Harvard.
  </p>
  
  <p>
    De bliksemstart van Zuckerberg’s pilot werd echter niet alleen opgemerkt door
    de studenten, ook het bestuur van Harvard kreeg na enkele dagen lucht van het
    bestaan van de website. Kort daarna werd <i>Facemash</i> offline gehaald.
  </p>
  
  <p>
    Waarom werd de website offline gehaald? Dat zat zo: Mark hackte samen met zijn
    vrienden een aantal websites van Harvard. Ze onttrokken op deze manier
    profielfoto’s en andere persoonsgegevens van duizenden medestudenten. De
    gestolen gegevens werden gebruikt om <i>Facemash</i> van content te voorzien.
  </p>
  
  <p>
    De makers werden vanwege de diefstal aangeklaagd voor het schenden van de
    veiligheid, de privacy en verschillende auteursrechten. Een schorsing van de
    universiteit hing boven de hoofden van de jonge ondernemers. Gelukkig voor
    Mark en zijn vrienden liet het universiteitsbestuur deze aanklachten na een
    heroverweging vallen, maar toch was het eerste smetje op zijn CV een feit.
    Desalniettemin was het korte maar krachtige succesverhaal van
    <i>Facemash</i> voor Zuckerberg en zijn kompanen een reden om het concept
    opnieuw uit te denken. En dit leidde uiteindelijk tot de lancering van een
    nieuwe site in het voorjaar van 2004.
  </p>
  
  <div class="important-center">
    <a
    href="https://en.wikipedia.org/wiki/History_of_Facebook#/media/File:MarkZuckerberg.jpg"
    >
    <img
    class="img-fluid post-image"
    src="img/zuck-harvard-2005.jpg"
    alt="Facebook Mark Zuckerberg"
    />
  </a>
  <p class="caption text-muted">
    Afbeelding 1: 2005 - Mark Zuckerberg gedurende zijn Harvard-periode. (Bron:
    <a href="https://en.wikipedia.org/wiki/History_of_Facebook" target="_blank"
    >Wikipedia</a
    >)
  </p>
</div>

<p>
  <span class="inline-header">De geboorte •</span> Met <i>Facemash</i> nog vers
  in het geheugen ontwikkelden Zuckerberg en co deze nieuwe website. Ze wilden
  aantonen geleerd te hebben van hun gemaakte fouten. De functionaliteit van
  <i>Facemash</i> moest dus flink op de schop. Mede met dit in het achterhoofd
  werd - in plaats van het uitbreiden van <i>Facemash</i> - gekozen voor het
  ontwikkelen van een nieuwe website. De website kreeg een toepasselijke naam:
  <i>thefacebook.com</i>.
</p>

<p>
  Omdat Zuckerberg de databases van Harvard niet mocht raadplegen, moest hij een
  manier vinden om toch aan de gegevens van studenten te komen. Zo creëerden de
  mannen een inlogpagina waarop bezoekers zich konden registreren middels een
  e-mailadres. Daarnaast kreeg de website meer functionaliteit dan
  <i>Facemash</i>; het was voor gebruikers mogelijk om elkaar als vriend toe te
  voegen, met elkaar te chatten, en berichten te plaatsen op de tijdlijn. Het
  gebruik van <i>thefacebook</i> was echter exclusief voorbehouden aan
  Harvard-studenten.
</p>

<p>
  De uitstraling van de website had vanaf de lancering van
  <i>thefacebook</i> de herkenbare blauwe kleur die men van het huidige Facebook
  kent. <i>(Zie afbeelding 2)</i> Uiteraard liet de lay-out – mede door de
  nodige technische beperkingen - nog te wensen over, maar de mensen wisten
  toentertijd niet beter.
</p>

<div class="important-center">
  <a
  href="https://www.quora.com/What-did-the-first-version-of-Facebook-look-like"
  >
  <img
  class="img-fluid post-image"
  src="img/first-fb.jpg"
  alt="De eerste Facebook pagina"
  />
</a>
<p class="caption text-muted">
  Afbeelding 2: 2004 - De eerste versie van
  <i>thefacebook.com</i>. (Bron:
  <a
  href="https://www.quora.com/What-did-the-first-version-of-Facebook-look-like"
  target="_blank"
  >Quora.com</a
  >, 2013)
</p>
</div>

<p>
  <span class="inline-header">Vallen, opstaan, doorgaan •</span> De eerste
  babystapjes werden door <i>thefacebook</i> gezet. Binnen één maand na opening
  van de website had 50% van alle Harvard-studenten zich aangemeld. Alles
  verliep vlekkeloos en <i>thefacebook</i> werd, net als <i>Facemash</i>, een
  grote hype op de universiteit.
</p>

<p>
  Echter was het volgende gevaar voor Zuckerberg vanaf de oprichting van
  <i>thefacebook</i> alweer een feit; hij werd wederom aangeklaagd. Dit keer
  niet door Harvard, maar door een drietal medestudenten die claimden dat ze
  samen met Zuckerberg aan een vergelijkbaar project hadden meegewerkt. Ze
  vonden dat Zuckerberg hun ideeën had gestolen en het trio eiste een
  schadevergoeding.
</p>

<p>
  Pas vier jaar later kwamen de twee partijen in 2008 tot een schikking. Het
  drietal ontving $1,2 miljoen aan aandelen in Facebook. Omdat het bedrijf
  destijds nog niet zo groot was als het nu is, waren deze aandelen vijf jaar
  later maar liefst $300 miljoen waard.
</p>

<p>
  Deze aanklacht stopte het alsmaar groeiende
  <i>thefacebook</i> echter niet, want tegen het einde van het jaar 2004 werd
  het platform beschikbaar voor alle universiteiten in de Verenigde Staten én
  Canada.
</p>

<p>
  <span class="inline-header">Money, money, money •</span>
  <i>thefacebook</i> kreeg steeds meer aandacht, en niet alleen van studenten
  die de website gebruikten, maar ook van kapitalisten die hun kans schoon zagen
  om te investeren in het opkomende bedrijf van Zuckerberg. Bijvoorbeeld
  kapitalist Peter Thiel, die halverwege 2004 met een geldbedrag van $500.000
  ongeveer 10% van de aandelen in <i>thefacebook</i> overnam. Vanaf dat moment
  vormde Thiel, dankzij zijn investering, samen met Zuckerberg het bestuur van
  <i>thefacebook</i>.
</p>

<p>
  Amper één jaar later kocht het bedrijf <i>Accel Partners</i> ook 10% van de
  aandelen in Facebook. Waar Peter Thiel in het voorgaande jaar 'slechts'
  vijfhonderdduizend dollar moest neertellen, kostte diezelfde 10% Accel een
  slordige $12,7 miljoen. Het was eens te meer een bevestiging dat
  <i>thefacebook</i> onderweg was naar de top. In augustus 2005 veranderde
  <i>thefacebook</i> haar naam; vanaf dat moment heette het bedrijf Facebook. De
  domeinnaam facebook.com werd aangekocht voor een bedrag van $200.000. Hiermee
  was Facebook klaar voor de volgende stap.
</p>

<p>
  En niet alleen het bedrijf was klaar voor de volgende stap: Zuckerberg ook.
  Eind 2005 nam hij de rigoureuze beslissing om te stoppen met zijn studie aan
  Harvard, zodat hij zich vanaf dat moment volledig kon gaan focussen op het
  leiden van Facebook.
</p>

<p>
  <span class="inline-header">Voor iedereen • </span> Vanaf dat moment ging het
  nóg sneller met Zuckerberg's bedrijf. Want in december van het jaar 2005 werd
  Facebook ook beschikbaar gesteld voor scholen en universiteiten in Australië,
  Nieuw-Zeeland, Mexico, het Verenigd Koninkrijk en Ierland. Vanaf dat moment
  waren er ongeveer 28.000 scholen met toegang tot het social media platform.
</p>

<p>
  Aan het einde van de zomer van 2006 werd Facebook opengesteld voor de hele
  wereld. Vanaf die dag kon iedereen met een geldig e-mailadres een persoonlijk
  profiel aanmaken. En dat werd volop gedaan, want in oktober 2007, iets meer
  dan één jaar later, maakte Facebook bekend dat 50 miljoen mensen lid waren
  geworden van haar website.
</p>

<p>
  <span class="inline-header">David wordt Goliath •</span> Facebook bleef
  daarnaast voortdurend haar product uitbreiden met nieuwe functionaliteit. Om
  het vertrouwen te geven aan de consument werd de krachtige slogan 'It's free
  and always will be' (zie afbeelding 3) toegevoegd aan de voorpagina. Een van
  de eerste innovaties op dit gebied was de introductie van Facebook
  Marketplace, een marktplaats waar gebruikers spullen kunnen aanbieden en
  verkopen. Daarnaast werd in 2007 het Facebook Developer platform geopend, een
  plek voor appontwikkelaars om apps te bouwen die in Facebook geïntegreerd
  konden worden.
</p>

<div class="important-center">
  <img
  class="img-fluid post-image"
  src="img/fb-free.jpg"
  alt="Facebook it's free and always will be"
  />
  <p class="caption text-muted">
    Afbeelding 3: Facebook kondigt vanaf 2007 aan dat het altijd gratis zal
    zijn.
  </p>
</div>

<p>
  Bij één van deze eerdere uitbreidingen werd meteen duidelijk dat het bij
  Facebook niet meer puur en alleen om de consument ging. Vanaf 2007 werd
  namelijk de focus gedeeltelijk op het zakenleven gelegd, met de introductie
  van Facebook Pages. Dit stelde bedrijven in staat om hun eigen pagina's te
  creëren, als een soort tweede website. Daarnaast werd het voor bedrijven
  mogelijk om advertentiecampagnes te richten op specifieke doelgroepen. Tegen
  het einde van het jaar hadden ruim 100.000 bedrijven een eigen pagina
  aangemaakt op Facebook.
</p>

<p>
  In het jaar 2008 zette Facebook deze innoverende trend voort. Met onder andere
  de release van Facebook Chat, waarmee we elkaar lekker konden irriteren door
  middel van het digitaal porren. Daarnaast werden de features 'Mensen Die Je
  Misschien Kent?' en de Facebook tijdlijn uitgerold zoals we die nu nog steeds
  kennen. Het jaar daarop werd Facebook Games gepresenteerd. Bij deze dienst
  deed de game Farmville het ontzettend goed, want na één maand had het spel al
  10 miljoen actieve Facebookgebruikers aangetrokken.
</p>

<p>
  Alle voorgaande innovaties zorgden er uiteindelijk voor dat het bedrijf
  Facebook alsmaar groter werd. Steeds meer mensen registreerden zich op de
  website. In 2009 werd Facebook officieel het meest populaire social media
  platform in de wereld. Niets leek de opmars van Facebook te kunnen stoppen.
</p>

<div class="important-center">
  <a
  href="https://money.cnn.com/2012/10/04/technology/facebook-billion-users/index.html"
  >
  <img
  class="img-fluid post-image"
  src="img/users-since-2004.jpg"
  alt="Het ledenaantal van Facebook door de jaren heen"
  />
</a>
<p class="caption text-muted">
  Afbeelding 4: Een overzicht van het alsmaar stijgende ledenaantal tot 2012.
  De impact van eerder genoemde innovaties (tussen 2007 en 2009) zijn
  duidelijk zichtbaar. (Bron:
  <a
  href="https://money.cnn.com/2012/10/04/technology/facebook-billion-users/index.html"
  target="_blank"
  >CNN</a
  >)
</p>
</div>

<p>
  <span class="inline-header">Meer mensen, meer problemen •</span>
  In 2012 registreerde de 1 miljardste gebruiker zich op Facebook. Dit weerhield
  het bedrijf niet om nog meer uitbreidingen door te voeren. Het keek hierbij
  niet alleen meer naar zichzelf, maar ook naar anderen. Zo werd in dit jaar
  Instagram overgenomen voor een bedrag van 1 miljard dollar. Maar het grote
  evenement van dat jaar stond nog op de planning; de beursgang. Dit ging echter
  niet geheel volgens plan zoals onderstaande video duidelijk maakt:
</p>

<div class="important-center">
  <iframe width=100% height=410 src=https://player.cnbc.com/p/gZWlPC/cnbc_global?playertype=synd&byGuid=7000020467 allowfullscreen>
  </iframe>
  <p class="caption text-muted">
    Video 1: De beursgang van Facebook verloopt niet volgens plan (Bron:
    <a href="https://www.cnbc.com/video/2018/05/18/facebooks-disastrous-ipo-in-2012.html" target="_blank">CNBC</a>)
  </p>  
</div>

<p>
  Facebook werd verweten dat ze de beursgang zo erg gehypet hadden dat de waarde
  van het aandeel haar eigenlijke waarde oversteeg. Een aantal investeerders
  hadden dit snel door en verkochten in paniek hun aandelen. Daardoor zakte de
  prijs van het aandeel. Hierdoor leed een groot deel van de investeerders die
  hun aandelen te laat verkochten verlies op de eerste dag. Wat een prachtige
  dag had moeten worden voor het bedrijf van Zuckerberg, werd een dag waarop het
  vertrouwen in het bedrijf een eerste deukje opliep.
</p>

<p>
  In de jaren daarna kreeg het bedrijf meer hobbels op de weg te verduren. Zo
  was het fake news enorm in opkomst en was de tijdlijn van Facebook, weliswaar
  onbedoeld, een van de grootste verspreiders van dit nepnieuws. Facebook moest
  hierop hun algoritme aanpassen en berichten manueel laten controleren door
  personen. Eveneens werden beweerd dat Facebook de Amerikaanse
  presidentsverkiezingen van 2016 had beïnvloed, al bleven harde bewijzen
  destijds uit.
</p>

<p>
  <span class="inline-header">Betalen om gezien te worden •</span>
  Aan het begin van 2018 kondigde Facebook een grote verandering aan met
  betrekking tot haar algoritme. Het betekende dat gebruikers op hun tijdlijn
  vaker berichten van familie en vrienden te zien krijgen. De keerzijde van dit
  algoritme was dat berichten van commerciële bedrijven,
  liefdadigheidsorganisaties en andere pagina's minder snel gezien zouden
  worden.
</p>

<p>
  De daling in exposure was voor deze bedrijven en organisaties een hard gelag.
  Facebook was voor sommige van hen onmisbaar geworden in de bedrijfsvoering.
  Het betekende dat ze vanaf dat moment moesten gaan betalen voor advertenties
  op Facebook, om toch hetzelfde aantal views te behalen op hun posts als
  voorheen.
</p>

<p>
  Voor Facebook betekende dit echter alleen maar meer inkomsten. Ik denk dat je
  het bedrijf dus kunt verwijten dat ze het algoritme voor hun eigen gewin
  hebben aangepast. Wat dat betreft was het voor bedrijven dus een flinke klap
  in het gezicht, en voor Facebook wederom een krasje op het blazoen. Want, weet
  je nog dat ze in 2007 aankondigden dat ze altijd gratis zouden zijn? Daar
  lijkt het nu niet meer op, want ook de slogan op de website heeft plaats
  moeten maken:
</p>

<div class="important-center">
  <a href="https://fb.com/">
    <img
    class="img-fluid post-image"
    src="img/fb-no-longer-free.jpg"
    alt="Facebook is niet langer gratis."
    />
  </a>
  <p class="caption text-muted">
    Afbeelding 5: Facebook is niet langer gratis.
  </p>
</div>

<p>
  <span class="inline-header">De grote klap •</span> Was dat dan alles? Nee, de
  grote klap moest nog komen. En die kwam al in datzelfde jaar.
  <a
  href="https://www.nytimes.com/2018/03/17/us/politics/cambridge-analytica-trump-campaign.html"
  target="_blank"
  ><i>The New York Times</i></a
  >
  berichtte in maart 2018 namelijk dat de persoonsgegevens van tientallen
  miljoenen Facebookgebruikers in handen waren gekomen van het bedrijf Cambridge
  Analytica. Facebook had de gegevens niet goed genoeg afgeschermd.
</p>

<p>
  Cambridge Analytica gebruikte de data om een aantal profielen te maken van
  Amerikaanse stemmers ten tijde van de presidentsverkiezingen in 2016. De
  gegevens werden onder meer ingezet bij de campagnes van Ted Cruz en de huidige
  Amerikaanse president: Donald Trump. Zuckerberg wist toen al af van het
  data-lek, maar hij verzweeg het.
</p>
<p>
  Pas nadat het nieuws in 2018 naar buiten kwam, bood Mark publiekelijk zijn
  excuses aan namens Facebook. Hij gaf toe dat zijn bedrijf kostbare fouten had
  gemaakt. Uiteindelijk kreeg Facebook vanwege het schandaal een boete van
  500.000 Britse pond. Daarnaast moest Facebook ook een groot aantal maatregelen
  doorvoeren binnen het bedrijf om de privacy van haar gebruikers te kunnen
  waarborgen.
</p>
<p>
  Ten tijde van het schandaal was de hashtag <i>#deletefacebook</i>
  trending op Twitter. Veel mensen gaven gehoor aan deze oproep en verwijderden
  massaal hun Facebook-account. Alsof dat nog niet erg genoeg was daalde
  vervolgens de waarde van Facebook met 70 miljard dollar. Het Cambridge
  Analytica-schandaal wordt gezien als een ommekeer in het aanzien van niet
  alleen Facebook, maar alle social media platformen, en hun toegang tot onze
  persoonlijke gegevens.
</p>

<p>
  <span class="inline-header">What's next? •</span> Wat de afgelopen jaren
  betekenen voor de toekomst van het bedrijf Facebook moet nog blijken. Maar er
  wordt al volop over gespeculeerd. Ik zelf denk dat het bedrijf ten onder gaat
  aan zijn gemaakte fouten. Het vertrouwen is op een historisch dieptepunt
  aanbeland, en ik zie het niet gebeuren dat het ooit nog gaat terugkeren op het
  oude niveau.
</p>

<p>
  Privacy blijft een steeds groter wordend item in de wereld. Voor het zover het
  dat nog niet is, zal het topprioriteit worden van bedrijven om dit zo goed
  mogelijk te waarborgen. Wat de afgelopen jaren is gebeurd met Facebook, is
  naar mijn mening een voorbode voor de toekomst. Het feit dat Zuckerberg zo'n
  belangrijk iets verzwijgt voor de wereld, is simpelweg niet goed te praten.
</p>

<p>
  Ikzelf blijf gewoon Facebook-gebruiker. Is dat hypocriet? Ja, misschien wel.
  Maar het heeft ook een beetje te maken met groepsdruk. Zolang al mijn vrienden
  en familie nog op Facebook zitten, heb ik toch een beetje last van de Fear Of
  Missing Out (FOMO). En ergens is dat toch gek, dat ik mijn FOMO belangrijker
  vindt dan mijn privacy.
</p>

<p>
  Vertrouwen is iets ongrijpbaars en verschilt per persoon. Daarnaast heeft
  ieder een andere kijk op de toekomst. Maar mijn idee is dat er de komende
  jaren nog meer schandalen aan het licht komen over Facebook. Ik verwacht
  namelijk dat het bedrijf net zo hard ten onder gaat, als dat het opgekomen is.
  <br />
  <br />
  <strong>De toekomst zal het gaan uitwijzen.</strong>
</p>
<br />
<br />
<hr />
<h2>Verwijzingen</h2>
<p>
  Boyd, J. (25 januari 2019).
  <a href="https://www.brandwatch.com/blog/history-of-facebook/" target="_blank"
  >History of Facebook</a
  >. Opgeroepen op 27 maart 2020
</p>
</div>